Antonio Hueber nasce a Padova nel 1999, ha cognome austriaco, mentre la madre è originaria di Praga. Si avvicina alla musica fin da piccolo, appassionandosi al pop punk, e successivamente al rap influenzato dal fratello. Inizia a scrivere i primi pezzi rap all'età di 15 anni. Si fa conoscere dal pubblico nel giugno 2019, con l'uscita del suo primo EP Non c'è futuro interamente prodotto da Wairaki.

Dopo Champagne in collaborazione con Mr.Rizzus, 1999 è il secondo singolo del suo 2020, a cui fa seguito Jungla. A giugno collabora con Nashley in Dipendenza, contenuta nel nuovo EP di quest’ultimo, mentre a luglio pubblica Sembra Facile con Dutch Nazari e a settembre Gas, estratti da Going Hard, il suo album d’esordio ufficiale, pubblicato a ottobre 2020.[4]

Dopo gli ottimi feedback ottenuti da Going Hard, che ha portato Outpump e Rockit a segnalarlo come uno degli emergenti più interessanti d’Italia, nel 2021 esce con il suo secondo album in studio, sequel ufficiale del primo, Going Hard 2. L’asse con Wairaki, che produce quasi tutte le canzoni dell'artista, ha influito molto sulla creazione del suo stile trap melodico con influenze che arrivano da oltreoceano come Polo G e Lil Durk. Il fulcro di Going Hard 2 sono i racconti di vita di un ventenne di provincia, che ha trovato nel rap e nella musica una via d’uscita da una vita piatta.[5][6]

Dopo i singoli Hot, Progressi e Diretto al top il 7 luglio 2023 esce il suo terzo disco, Umile, che vede le partecipazioni di Artie 5ive, Shiva, Vale Pain, Kid Yugi, Frah Quintale, Nerissima Serpe e Digital Astro, del quale uscirà successivamente una deluxe composta di 5 tracce aggiuntive.[7]

Il 23 dicembre 2023 fa uscire il suo secondo EP Export, insieme di spoiler del quarto album, uscito poi il 23 febbraio 2024 chiamato Nostalgia (export), che a differenza dell'EP comprende, oltre alle iniziali sette, anche altrettante tracce inedite. 

GHRD

Provina provella

Modifica da GitHub
